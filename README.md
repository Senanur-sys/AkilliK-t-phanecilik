

Projenin Yazarları: Neslihan Başarslan- Senanur Sarıoğlu
Projenin Kaynak Sorunu: Bursa'nın yoğun bir öğrenci nüfusuna ev sahipliği yapmasıyla birlikte, öğrencilerin kütüphanelere ulaştıklarında kütüphanenin doluluk durumunu önceden görememeleri, zaman ve yol kaybına neden olmakta ve kütüphanelerin yoğunluğu sebebiyle verimli bir çalışma ortamı bulamamalarına yol açmaktadır.
Kaynak Sorunun Çözümü: Bu web projesi, kullanıcıların kütüphanelerin doluluk durumlarını anlık olarak takip edebilecekleri modern ve interaktif bir çözümdür. Kullanıcılar, her bir kütüphane için ayrı ayrı sunulan 'Dolu' ve 'Boş' butonlarıyla, kütüphanelerdeki koltukların mevcut durumunu kolayca öğrenebilirler. 'Dolu' butonuna tıkladıklarında, o anda kütüphanede kaç koltuğun dolu olduğunu anında görebilirler. Benzer şekilde, 'Boş' butonu da kütüphanedeki boş koltuk sayısını gösterir. Bu sayede, öğrenciler veya araştırmacılar kütüphaneye gitmeden önce koltuk bulma ve çalışma planlama konusunda daha bilinçli kararlar alabilirler. Kullanıcı dostu arayüzü ve anlaşılır tasarımıyla, bu web sitesi kütüphane deneyimini daha verimli ve keyifli hale getirmeyi hedeflemektedir.
Bu proje, yukarıda belirtilen iki kişi tarafından, yüz yüze işbirliğiyle geliştirilmiştir. Her iki geliştirici de projenin her aşamasında birlikte çalışarak, React.js gibi güçlü bir JavaScript kütüphanesini temel alan proje için gerekli olan kodları birlikte yazmışlardır. Arayüz tasarımında Bootstrap framework'ü kullanılmış ve HTML ile yapılandırılmıştır. CSS ise, kullanıcı arayüzünü şekillendirmek ve görsel olarak çekici bir deneyim sunmak için kullanılmıştır. Bu yakın işbirliği ve yüz yüze çalışma, projenin başarılı bir şekilde tamamlanmasına ve kullanıcılar için etkili bir web sitesi ortaya çıkmasına olanak sağlamıştır.
(Not: Bu proje öncelikle pilot kütüphanelerde başlatılarak yaygınlaştırılabilir)
(Not: Açıkyeşil data setleri arasında Kütüphaneler ile ilgili data mevcut olmadığı için API kullanılmamıştır, bilgiler tarafımızdan eklenmiştir.)
(Not: Her kütüphanede bulunan her masaya konulacak 	QR kod sayesinde we siteye kolayca ulaşım sağlanarak doluluk ve boşluk durumu kontrol edilebilinecektir.)
